---
title: Hakkında
seo:
  title: Hakkında
  description: Learn more about the person behind the website and embark on a journey of inspiration and shared experiences.
  image:
    src: '/cengizhoca/cengiz2.jpg'
    alt: Cengiz Güleç
---

![Alt text for image](/cengizhoca/cengiz2.jpg)


## Prof. Dr. Cengiz Güleç’in yaşam öyküsü

1948 yılında Sivas Şarkışla’da doğdu.İlkokulu burada bitirdi.Orta öğrenimini İstanbul Kabataş Erkek Lisesi’nde tamamladı. 1964 yılında Hacettepe Üniversitesi Tıp Fakültesine girdi ve 1972 yılında mezun oldu. Aynı Fakültenin Psikiyatri bölümünde başladığı uzmanlık eğitimini 1976 yılında tamamladı.1976-78 yılları arasında,Fransız Hükümetinden burslu olarak Paris’e gitti. Paris V.Tıp Fakültesine bağlı Sainte-Anne Psikiyatri merkezinde Prof. Dr. Pierre Pichot’un servisinde, Adölesans psikiyatrisi üst ihtisas programını başarıyla tamamladı.

1982 yılında mensubu olduğu Hacettepe Tıp Fakültesi Psikiyatri Bölümünde Doçent oldu.1988 Yılında da kadrolu profesörlüğe yükseldi.

1996-1998 yılları arasında aynı bölümde Anabilim Dalı Başkanlığı görevini yürüttü. 1988-1999 yılları arasında Tıp Fakültesi Fakülte Kurulu üyeliği yaptı.

Dr. Güleç, Tıp fakültesi öğrencilik yıllarında aynı üniversitenin felsefe bölümünden lisans sertifikası aldı.1985-1988 yıllarında da Hacettepe Üniversitesi Sosyal/Kültürel Antropoloji bölümünde Prof. Dr. Bozkurt Güvenç’in danışmanlığında hazırladığı ve daha sonra kitap olarak yayınlanan “Türkiye’de Kültürel Kimlik Krizi” adlı çalışmasıyla 1989 yılında Antropoloji Bilim Uzmanı (master) derecesi aldı.

1999 yılı 18 Nisan seçimlerinde Demokratik Sol Partiden Sivas milletvekili olarak TBMM’ne girdi. Dış İlişkiler Komisyonu, Bilgi ve Teknoloji Komisyonu ve son olarak da Parlamenterler Arası Birlik komisyonu üyeliği yaptı.

## Eserler

Yayınlanmış 21 kitap ve 80’e yakın mesleki dergilerde yayınlanmış makalesi bulunan Dr. Güleç’in psikiyatri alanında yaptığı çalışmalardan birisi de “Psikiyatri Temel Kitabı”nın baş editörlüğüdür.

Son yıllarda Psikolojik-Politik Antropoloji, Transkültürel Psikiyatri ve Psikoterapiler alanında çalışmalarını yürütmektedir.

## Ödüller

1.Türkiye İş Bankası tarafından düzenlenen Dünya Gençlik Yılı “Gençliğin Eğitimi” konulu deneme yarışmasında üçüncülük ödülü.

2.Türk Tabipler Birliği ve ÖSYM’nin Prof.Dr. Altan Günalp adına düzenlediği “Tıp Eğitimi” konulu yarışmada birincilik ödülü.

3.Türkiye Çevre Vakfının düzenlediği “Çevre Sorunları” deneme yarışmasında Özel Mansiyon ödülü.
